In de introductie  gaan we het hebben over het nut van statistiek.

We leven in een tijd van big data.

Er worden heel veel gegevens over ons bijgehouden:
onze locatie, ons surfgedrag, wat we aankopen, onze activiteit op sociale media

en bovendien hebben doorbraken in de biotechnologie het mogelijk gemaakt om de expressie
van duizenden genen en eiwitten simultaan te meten in onze weefsels en zelfs op het niveau van onze individuele cellen
waardoor biologische processen heel nauwkeurig in kaart kunnen worden gebracht.

Anderzijds maakt men in de chemische procesindustrie gebruik van een grote hoeveelheid sensoren om processen te sturen.
En worden we in de media gebombardeerd met cijfers.

Denk maar aan het dagelijks overzicht van de nieuwe corona besmettingen, ziekenhuisopnames en COVID-19 doden.

Het is in deze tijd dus cruciaal om informatie uit cijfers te kunnen extraheren

En statistiek is nu net de wetenschap om te leren uit empirische gegevens.

Statistische geletterdheid is dus een noodzaak om de resultaten uit deze analyses in wetenschappelijke tijdschriften of in de media kritisch te kunnen interpreteren.

In een boutade wordt vaak gezegd dat men met statistiek alles kan bewijzen.

In deze introductie zullen we dit weerleggen en tonen we aan dat het probleem vooral ligt bij het foute gebruik van statistiek.
