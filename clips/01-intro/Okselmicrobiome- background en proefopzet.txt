In de eerste case studie over het okselmicrobiome illustreren welke plek de drie takken in de statistiek "Experimenteel design", "data exploratie" en "statistische besluitvorming of inferentie" innemen in empirisch wetenschappelijk onderzoek.

Zweten en vooral een zweetgeur is vervelend.
Het zweten op zich is niet de oorzaak van de geur.
Het zijn de microorganismen onder de oksel die het zweet metaboliseren die de geur veroorzaken.
De samenstelling van de gemeenschap van microorganismen onder de oksel is dus bepalend voor het hebben van een zweetgeur.
Deze gemeenschap wordt ook het oksel microbiome genoemd.
Corynebacterium is een bacterië die zweet metaboliseert en hierbij verzadigde vetzuren aanmaakt met een penetrante geur.
Gelukkig zijn er ook de Staphylococcus bacteriën die het zweet ook metaboliseren maar hierbij geen hinderlijke verzadigde vetzuren produceren.

Het CMet Lab aan de Universiteit Gent doet onderzoek naar microbiële gemeenschappen en stelde een therapie voor om mensen van dit probleem af te helpen.
Die bestaat uit een antibiotica behandeling van de oksel om microbiome af te doden,
gevolgd door een transplantatie van het microbiome van een persoon zonder zweetgeur.

Alvorens dat de therapie breed kan worden ingezet, dient eerst te worden aangetoond in een experiment dat ze werkt.


Een eerste tak van de statistiek focust op experimenteel design.
Idealiter zouden we de therapie evalueren door het uit te testen op de volledige populatie van personen met een zweetgeur.
Dat is echter niet haalbaar:

1. Ethisch niet verantwoord: we weten niet of therapie werkt
2. Financieel en logistiek onmogelijk
3. De populatie waarover we uitspraken wensen te doen bestaat nog niet volledig: ze omvat ook toekomstige personen met een zweetgeur.
Merk op dat de populatie in de statistiek een theoretisch begrip is dat afwijkt van de term populatie die in de biologie wordt gebruikt.

Daarom zullen we een steekproef nemen.
Hierbij zullen we een aantal personen uit de populatie selecteren waarop we het experiment uit zullen voeren.
Cruciaal is dat de steekproef representatief is voor de populatie zodat we de resultaten van het experiment zullen kunnen veralgemenen naar de populatie.
We zullen de mensen daarom volledig at random trekken uit de populatie zodat elk subject een zelfde kans heeft om in het experiment te worden opgenomen: randomisatie.
Merk ook op dat het heel belangrijk om de populatie goed te omschrijven voor de start van het experiment: scope van de studie.

In deze studie worden twintig personen met een zweetgeur volledig at random geselecteerd uit de populatie.
We zouden nu elk subject kunnen behandelen.
Maar, dan zijn we niet zeker dat een verschil in het microbiome te wijten is aan de behandeling.
We hebben dus een goeie controle nodig.
We zouden de controle personen niet kunnen behandelen, maar dan kan een verschil in microbiome mogelijks ook te wijten zijn aan de antibiotica behandeling ipv aan de transplantatie.
We zullen daarom 10 personen een placebo behandeling geven, enkel antibiotica en 10 personen met antibiotica en de transplantatie.
We zullen de proef personen ook opnieuw volledig at random toewijzen aan de behandelingsgroep zodat beide groepen vergelijkbaar zijn.

Hoe het microbiome meten?

In de studie maakte men gebruik van een DGGE meting.
Microorganismen hebben een heel variabel stukje ribosomaal RNA, het 16s ribosomaal RNA dat uniek is voor de soort.
Het 16S rRNA van de verschillende microorganismen in het staal wordt dan geamplificeerd en gescheiden op een DGGE gel.
Waarbij een bandenpatroon ontstaat volgens de lengte van het 16s rRNA.

Elke band correspondeert met een bacterie.
Hoe helderder de band hoe meer van de bacterie in het microbiome.
Band A staat voor Staphylococcus.
De ratio van de intensiteit van de band en de totale intensiteit in het bandenpatroon is een proxy voor de relatieve abundantie.

Hoe quantificeren we nu het effect van de behandeling?

We kunnen dit doen door middel van het gemiddeld verschil in relatieve abundantie in Staphylococcus tussen de transplantatie en placebo groep.

Het experiment kan nu worden uitgevoerd.
